Pro Git
=======
:doctype:   book
:docinfo:
:toc:
:toclevels: 2

[preface]
== Prefazione di Scott Chacon

Benvenuto alla seconda edizione di Pro Git.
La prima edizione è stata pubblicata per più di quattro anni.
Da allora sono cambiate tante cose e molte altre cose importanti non lo sono ancora.
Mentre la maggior parte dei comandi e dei concetti di base sono ancora validi, grazie al fantastico gruppo di sviluppo di Git, che mantiene la compatibilità con le versioni precedenti, ci sono state alcune importanti aggiunte e cambiamenti nella comunità intorno a Git.
La seconda edizione di questo libro ha lo scopo di descrivere tali modifiche e aggiornare il libro in modo che possa essere più utile ad un nuovo utente.

Quando ho scritto la prima edizione, Git era ancora relativamente complicato da usare e poco diffuso, se non presso gli hacker più smaliziati.
Cominciava a diffondersi presso alcune comunità, ma non aveva ancora raggiunto la diffusione che ha oggi.
Da allora, quasi tutte le comunità open source lo hanno adottato.
Git ha fatto progressi incredibili su Windows, per l'esplosione di interfacce grafiche dedicate, su tutte le piattaforme, per il supporto degli IDE e nell'uso in azienda.
Il Pro Git di quattro anni fa non ne sapeva niente di tutto ciò.
Uno dei principali obiettivi di questa nuova edizione è quello di illustrare tutte queste nuove frontiere nella comunità di Git.

Anche la comunità Open Source che usa Git è esplosa.
Quando mi sedetti per scrivere il libro, quasi cinque anni fa e mi ci volle un po' per far uscire la prima versione, avevo appena iniziato a lavorare presso una società poco nota che sviluppava un sito web di hosting per Git, chiamata GitHub.
Al momento della pubblicazione saranno state poche migliaia le persone che usavano il sito ed eravamo solo in quattro a lavorarci.
Mentre scrivo questa introduzione, GitHub sta per annunciare il 10-milionesimo progetto ospitato, quasi 5 milioni di account di sviluppatori registrati e più di 230 dipendenti.
Che si odi o si ami, GitHub ha cambiato profondamente vaste aree della comunità Open Source in una forma a malapena immaginabile quando mi sedetti a scrivere la prima edizione.

Ho scritto una piccola sezione, nella versione originale di Pro Git, riguardo GitHub come esempio di hosting Git, con cui non sono mai stato molto a mio agio.
Non mi piace stare scrivendo di ciò che sento essere fondamentalmente una risorsa della comunità e allo stesso tempo parlare dell'azienda in cui lavoro.
Nonostante continui a non piacermi questo conflitto di interessi, è innegabile l'importanza di GitHub nella comunità di Git.
Invece di un semplice esempio di hosting Git, ho deciso di trasformare quella parte del libro, descrivendo più approfonditamente cosa sia GitHub e come usarlo al meglio.
Se hai intenzione di imparare a usare Git, saper usare GitHub ti aiuterà a far parte di una comunità enorme, che ha un valore inestimabile, a prescindere dall'host Git che deciderai di usare per il tuo codice.

L'altra grande novità dalla prima versione, è stata lo sviluppo e l'ascesa del protocollo HTTP per le transazioni in rete di Git. La maggior parte degli esempi del libro sono stati cambiati da SSH a HTTP perché è molto più semplice.

È stato sorprendente vedere crescere Git negli anni, passando da un sistema di controllo di versione relativamente oscuro, a uno dominante i sistemi di controllo di versione. Sono felice che Pro Git sia andato così bene e che sia diventato uno dei pochi libri tecnici sul mercato ad avere un discreto successo ed essere, allo stesso tempo, completamente Open Source.


Spero che gradirai questa versione aggiornata di Pro Git.

[preface]
== Prefazione di Ben Straub

La prima edizione di questo libro mi ha legato a Git. Questa è stata la mia introduzione a un modo di fare software che ho sentito essere più naturale di qualsiasi cosa abbia visto prima. All'epoca sviluppavo già da diversi anni, ma questa è stata la svolta giusta che mi ha portato su una percorso molto più interessante del precedente. 


Ora, anni adopo, contribuisco a una implementazione di Git, ho lavorato per la più grande azienda di hosting Git, e ho viaggiato per il mondo insegnando GIT alla gente. Quando Scott mi ha chiesto se fossi interessato a lavorare alla seconda edizione, non ho avuto nemmeno bisogno di pensarci.


È stato un piacere ed un privilegio lavorare a questo libro.
 Spero che ti sia d'aiuto tanto quanto lo è stato per me.


[preface]
== Dediche

_A mia moglie, Becky, senza la quali quest'avventura non sarebbe mai iniziata.
 — Ben_

_Questa edizione è dedicata alle mie ragazze. 
A mia moglie Jessica che mi ha supportato per tutti questi anni e a mia figlia Josephine, che mi sosterrà quando sarò troppo vecchio per sapere cosa sta succedendo. — Scott_
