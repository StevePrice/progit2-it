=== La riga di comando

Ci sono molti modi diversi di usare Git.
C'è la linea di comando originale e ci sono molte interfacce grafiche ciascuna con le proprie capacità.
Per questo manuale useremo la riga di comando di Git.
Principalmente perché la riga di comando è l'unico posto dove puoi eseguire *tutti*  i comandi di Git. Molte interfacce grafiche, per semplificare, implementano solo una parte delle funzionalità di Git.
Se sai cosa fare sulla riga di comando, molto probabilmente saprai usare anche l'interfaccia grafica, ma non è necessariamente vero l'opposto.
Inoltre l'interfaccia grafica è qualosa che rispecchia un gusto personale, mentre _tutti_ gli utenti avranno installata e disponibile la riga di comando.

Quindi il requisito minimo che ci aspettiamo tu abbia è saper aprire il Terminale in Mac o il Prompt dei comandi o la Powershell in Windows.
Se non sai di cosa stiamo parlando, dovresti fermarti qui e fare una ricerca veloce su come fare, in modo che possa seguire il resto degli esempi e delle descrizioni di questo manuale.
